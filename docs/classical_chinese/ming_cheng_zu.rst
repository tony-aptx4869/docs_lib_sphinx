明成祖
======


文皇少長習兵。據幽燕形勝之地。乘建文孱弱。長驅內向。奄有四海。即位以後。躬行節儉。水旱朝告夕振。無有壅蔽。知人善任。表裏洞達。雄武之略。同符高祖。六師屢出。漠北塵清。至其季年。威德遐被。四方賓服。明命而入貢者。殆三十國。幅隕之廣。遠迈漢唐。成功駿烈。卓乎盛矣。然而革除之際。倒行逆施。慚德亦曷可掩哉。

皓月摘自明史成祖本紀

夏曆辛丑年丙申月乙巳日

西曆二千二十一年八月廿五日
